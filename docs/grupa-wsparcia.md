# Spokojniej przez ciążę – zaproszenie do udziału w grupie wsparcia

W ramach projektu **Spokojniej przez ciążę**, tworzonego we współpracy z [Ośrodkiem Terapii Poznawczo-Behawioralnej (OTPB)](https://otpb.pl) w Poznaniu, zapraszam kobiety w **II** i **III trymestrze ciąży** do udziału w **grupie wsparcia psychicznego online**.


## Dlaczego powstał ten program?

Ciąża to czas wielkich zmian – nie tylko w ciele, ale i w psychice. Choć wokół ciąży panuje wiele pozytywnych narracji, w rzeczywistości wiele kobiet doświadcza trudnych myśli i emocji, takich jak:

•	lęk przed porodem,<br>
•	wątpliwości, czy będą dobrymi matkami,<br>
•	smutek, osamotnienie,<br>
•	tęsknota za „dawnym życiem”,<br>
•	poczucie winy, że nie czują się tak, jak „powinny”.<br>

Wiele z nas myśli wtedy: *„Nie powinnam tak się czuć”*, *„Jestem niewystarczająca”*. A prawda jest taka, że **nie jesteś sama**.
Czym jest ten program?

To cykl **8 spotkań grupowych online** (6 w ciąży, 2 po porodzie), opartych na podejściu ACT – terapii akceptacji i zaangażowania. To nowoczesna, empirycznie potwierdzona metoda pracy z emocjami i myślami, oparta na akceptacji, dystansie do trudnych treści oraz życiu w zgodzie z własnymi wartościami.
ACT pomaga radzić sobie z wewnętrznym krytykiem, stresem i lękiem – nie przez ich tłumienie, ale przez budowanie siły psychicznej i elastyczności. Terapia ta została przebadana w ponad **1300 badaniach naukowych**, w tym w pracy z kobietami w ciąży i po porodzie.

## Dla kogo?

Dla każdej kobiety, która:

•	czuje, że nie ma z kim porozmawiać,<br>
•	doświadcza lęku, smutku, złości, niepewności,<br>
•	chce poczuć się wsparta, zrozumiana i zaopiekowana,<br>
•	szuka bezpiecznej przestrzeni, by lepiej poznać siebie w roli mamy.<br>

## Kim jestem?

Nazywam się **Anna Dulian**. Jestem magistrem pielęgniarstwa z 9-letnim stażem oraz studentką psychologii (III rok). Odbywam praktyki kliniczne w OTPB Poznań i specjalizuję się w tematyce psychologii okołoporodowej – bo jestem nie tylko specjalistką, ale też kobietą i mamą. Znam te emocje od środka.

##  Jak wyglądają spotkania?

•	odbywają się online (Google Meet),<br>
•	w kameralnej grupie,<br>
•	1 raz w tygodniu,<br>
•	trwają ok. 90 minut,<br>
•	zawierają elementy rozmowy, psychoedukacji i prostych ćwiczeń ACT,<br>
•	prowadzone są w ciepłej, nieoceniającej atmosferze.<br>


👉 **Program ruszy, gdy zbierze się grupa 3–6 kobiet**. Dzięki temu każda uczestniczka będzie mogła poczuć się widziana, usłyszana i bezpieczna.
Zgłoś się, jeśli:

•	czujesz, że to *„nie taka radosna ciąża, jak miało być”*,<br>
•	boisz się, że sobie nie poradzisz,<br>
•	nie chcesz być z tym wszystkim sama.<br>

[Napisz do mnie](mailto:psycho@czula.com) maila lub wyslij wiadomość prywatną do mnie na Instagramie.
Nie musisz przechodzić przez ten czas w samotności. Razem – będzie spokojniej. 💛

